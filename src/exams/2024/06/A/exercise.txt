Raggiungibilità e distanze minime. 

In questo problema si fa riferimento a grafi semplici diretti. In particolare, ogni nodo ha associata la lista dei vicini uscenti (vicini ai quali il nodo è connesso da archi uscenti) e dei vicini entranti (nodi che hanno archi diretti verso il nodo considerato). Il grafo è descritto nella classe Graph.java (Java)
e nel modulo graph.c (C). Il generico nodo è descritto nella classe interna Graph.Node (Java) e in struct graph_node (C). Sono inoltre già disponibili le primitive di manipolazione del grafo: creazione di grafo vuoto, lista dei vicini uscenti ed entranti di ciascun nodo (quest’ultima non necessaria per lo svolgimento di questo esercizio), ecc. Per dettagli sulle segnature di tali primitive, così come per dettagli su quali porzioni di memoria allocata vengono liberate dalle varie primitive di cancellazione, si rimanda ai file sorgente distribuiti e ai commenti in essi contenuti. In particolare, per Java si rimanda a Graph.java (che contiene la classe Node come classe interna). Per C si rimanda all’header graph.h. Si noti che le primitive forniscono un insieme base per la manipolazione di grafi, ma i problemi proposti possono essere risolti usandone solo un sottoinsieme.

Tutto ciò premesso, risolvere al calcolatore quanto segue, in Java o C:

Implementare la funzione/metodo static <V> void distances(Graph<V> g) della classe GraphServices (o void distances(graph* g) del modulo graph_services in C) che, dato un grafo g stampa, per ogni nodo source di g, l’elenco (eventualmente vuoto) di tutti i nodi raggiungibili da source e, per ognuno di questi, la sua distanza minima da source, intesa come il numero minimo di archi da attraversare (l’ordine di stampa non è importante).

Nota: Per tenere traccia della distanza dei vari nodi dalla sorgente si consiglia di usare il campo int timestamp della classe Graph.Node (int timestamp di struct graph_node). Si consiglia di definire un metodo/funzione ausiliario che, dato g e un generico nodo source, restituisce (o modifica) una lista contenente i nodi raggiungibili da source.